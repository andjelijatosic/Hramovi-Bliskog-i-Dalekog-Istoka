Veliki kineski zid je najveća građevina na svetu, koja je dugačka oko 8850km. Napravljena je duž granica Kine radi zaštite Kineske države i carstva od racija i invazija različitih Nomada. Iako su prvi delovi zida bili građeni još u 7. veku pre nove ere, najveći deo postojeće građevine je sagrađen iz perioda dinastije Ming, koja je vladala od 14. do 17. veka. 

Teritorija Kine bila je deo Azije na kom se najviše ratovalo, u vreme kada je zid tek počeo da se gradi. Glavni neprijatelji Kine su bili današnji Mongolci, odnosno, tadašnji Šjongnu narod. Poznati su po neverovatnim veštinama jahanja konja i zastrašujuće preciznim lukonošama. Kako se gradnja zida, radi odbrane od napadača pokazala kao sjajan način odbrane, svaki vladar Kine je bio ocenjen po tome koliki deo zida se sagradi dok je on na čelu. Zid je u početku bio građen na strateški slabijim mestima, dok kasnije nije opkolio skoro celu teritoriju Kine. 

Prvi vladar koji je ozbiljno shvatio izgradnju ovog zida bio je Ćin Šin Huang. On je, takođe, i prvi ujedinio Kinu, i tako postao vladar od oko 60 miliona ljudi. Njegovi vojnici, koji su čuvali granice nazivali su se Terakota ratnici

Ono što je neverovatno kod ovog zida jeste to što je skoro nemoguće za poverovati da su ljudi pre više od dve hiljade godina uspeli da sagrade izuzetno čvrst i stabilan zid u pustinji. U pitanju je jednostavan, ali opet efektivan sistem nabijanja tankih slojeva zemlje u oplate i ređanje preko bilion glinenih, granitnih i kamenih cigli do visine od čak 16m. Zid je usavršen ugrađivanjem rupa kroz koje može da se gađa strelom i konstruisanjem oko 10 000 osmotračkih kula. Pre svoje današnjenneverovatne turističke uloge i pređašnje odbrambene, zid je imao i druge svrhe. Zbog svoje povoljne pozicije, često se na njemu naplaćivala carina i vršila granična kontrola. 

Višemilenijumska istorija i izgradnja, više milona radnika i više hiljada onih koji su svoje živote utisnuli u izgradnju kineskog zida na najbolji način oslikava tradiciju i istoriju čitavog kineskog naroda kojoj svedoči Veliki kineski zid. On je oličenje karaktera ljudi drevne ali i savremene Kine. A koliko ga Kinezi i dan danas poštuju govori poslovica koja se zadržala u njihovom narodu i koja kaže:“Ko nije bio na zidu, taj ne može biti ocenjen za junaka“! Veliki kineski zid je, takođe, jedina građevina koja može da se vidi čak i sa Meseca. 1978. Godine, upisan je na UNESCO – v popis svetske baštine u Aziji i Okeaniji, a 2007. Godine je izabran za jedan od 7 novih svetskih čuda.


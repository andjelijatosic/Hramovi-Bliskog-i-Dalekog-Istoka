Angkor Wat je jedan od najvećih i najčudesnijih kompleksa u Kambodži. U ovoj regiji je otkriveno preko hiljadu hramova od kojih je većina sagrađena u 12. veku, za vreme vladavine kmerskog kralja Suržarvamana II. Angkor znači grad, dok Wat na jeziku Kmera znači hram. Angkor Wat predstavlja najveću versku građevina na svetu i pod zaštitom je UNESCO – ve svetske baštine. Ovaj kompleks se, pored u turističke svrhe, takođe koristi i za molitve hindusa.
Smatra se da je u izgradnji ovog hrama bilo potrebno preko 200 hiljada arhitekti i radnika, a da je trajala više od 30 godina, mada hram nikada nije ni završen u potpunosti.
Angkor Wat je toliko značajan da je već godinama i na zastavi Kambodže. 
Hramovi su arhitektonska remek – dela, prostorije su posebno izabrane, kao galerije, samo za crtanje i pravljenje statua i gavura koja prikazuju neverovatne price i legende ovog naroda od svakodnevnog trgovanja na slonovima do vodjenih značajnih bitaka.
Angkor Wat je okružen vodom, što je i tajna uspeha ovih hramova. Dobar sistem za navodnjavanje je omogućio uzgoj žitarica čijom prodajom je ovaj narod stekao bogatstvo i gradio sve više i više hramova. Čak se smatra i svetskim najvećim i najnaprednijim preindustrijskim gradom.
I dalje je misterija zašto su vladari i stanovnici napustili ovakav predeo. Angkor War, kao poseban hram, otkrio je francuski istraživač Herin Monhu tek u 19. veku istražujući džunglu u kojoj se, tokom godina, ceo kompleks zakopao. Prokomentarisao ga je kao nešto neverovatinije od svega što su Grčka i Rim ostavili iza sebe. Kasnije se otkrilo da je ovaj veličanstveni hram samo deo ogromnog kompleksa građevina iz srednjeg veka
Svaki od vladara je gradio vlastiti hram, posvećen jednom bozanstvu, jer su se sami vladari smatrali oteletvorenjem bozanstava, sa kojim su trebali da se sjedine nakon smrti. Angkor Wat je posvećen bogu Višnu, koji je zaštitnik hinduizma i njegovih vernika, hindusa, a i jedan je od 3 glavna božanstva ove religije, pored Šive i Brahme.
Angkor Wat je danas najznačajniji nacionalni simbol i predstavlja veličinu i značaj kmerske kulture i kambodžanskog naroda.

